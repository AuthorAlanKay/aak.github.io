<html>
  <head>
    <meta charset="utf-8" />
<meta name="viewport" content="width=device-width, initial-scale=1" />
<title>道德经 | authoralankay</title>
<link rel="shortcut icon" href="https://authoralankay.github.io//favicon.ico?v=1690385482702">
<link href="https://cdn.jsdelivr.net/npm/remixicon@2.3.0/fonts/remixicon.css" rel="stylesheet">
<link rel="stylesheet" href="https://authoralankay.github.io//styles/main.css">
<link rel="alternate" type="application/atom+xml" title="道德经 | authoralankay - Atom Feed" href="https://authoralankay.github.io//atom.xml">
<link rel="stylesheet" href="https://fonts.googleapis.com/css?family=Droid+Serif:400,700">



    <meta name="description" content="《道德经》，又称《老子》。传说是春秋时期的老子李耳（似是作者、注释者、传抄者的集合体）所撰写，是道家哲学思想的重要来源，亦是中国历史上首部完整的哲学著作。
《道德经》分上下两篇，《道经》三十七章在前，从三十八章开始为《德经》，并分为八十一章..." />
    <meta name="keywords" content="文学" />
    <link rel="stylesheet" href="https://cdnjs.cloudflare.com/ajax/libs/KaTeX/0.10.0/katex.min.css">
    <script src="//cdn.jsdelivr.net/gh/highlightjs/cdn-release@11.5.1/build/highlight.min.js"></script>
  </head>
  <body>
    <div class="main">
      <div class="main-content">
        <div class="site-header">
  <a href="https://authoralankay.github.io/">
  <img class="avatar" src="https://authoralankay.github.io//images/avatar.png?v=1690385482702" alt="">
  </a>
  <h1 class="site-title">
    authoralankay
  </h1>
  <p class="site-description">
    苟日新，日日新，又日新。
  </p>
  <div class="menu-container">
    
      
        <a href="/" class="menu">
          首页
        </a>
      
    
      
        <a href="/archives" class="menu">
          归档
        </a>
      
    
      
        <a href="/tags" class="menu">
          标签
        </a>
      
    
      
        <a href="/post/about" class="menu">
          关于
        </a>
      
    
  </div>
  <div class="social-container">
    
      
        <a href="https://github.com/authoralankay" target="_blank">
          <i class="ri-github-line"></i>
        </a>
      
    
      
    
      
    
      
    
      
    
  </div>
</div>

        <div class="post-detail">
          <article class="post">
            <h2 class="post-title">
              道德经
            </h2>
            <div class="post-info">
              <span>
                2023-07-11
              </span>
              <span>
                9 min read
              </span>
              
                <a href="https://authoralankay.github.io/tag/i/" class="post-tag">
                  # 文学
                </a>
              
            </div>
            
              <img class="post-feature-image" src="https://authoralankay.github.io//post-images/tao-te-ching.jpeg" alt="">
            
            <div class="post-content-wrapper">
              <div class="post-content" v-pre>
                <p>《道德经》，又称《老子》。传说是春秋时期的老子李耳（似是作者、注释者、传抄者的集合体）所撰写，是道家哲学思想的重要来源，亦是中国历史上首部完整的哲学著作。</p>
<p>《道德经》分上下两篇，《道经》三十七章在前，从三十八章开始为《德经》，并分为八十一章。</p>
<!-- more -->
<h2 id="道经">道经</h2>
<h3 id="第一章">第一章</h3>
<p><strong>名句</strong></p>
<p>道可道，非常道；名可名，非常名。</p>
<h3 id="第二章">第二章</h3>
<p><strong>名句</strong></p>
<p>天下皆知美之为美，斯恶已。皆知善之为善，斯不善己。</p>
<p>有无相生，难易相成，长短相形，高下相倾，音声相和，前后相随，恒也。</p>
<p>生而不有，为而不恃，功成而弗居。夫唯弗居，是以不去。</p>
<h3 id="第四章">第四章</h3>
<p><strong>名句</strong></p>
<p>和其光，同其尘。</p>
<h3 id="第五章">第五章</h3>
<p><strong>名句</strong></p>
<p>天地不仁，以万物为刍狗；圣人不仁，以百姓为刍狗。</p>
<p>多言数穷，不如守中。</p>
<h3 id="第六章">第六章</h3>
<p><strong>名句</strong></p>
<p>谷神不死，是谓玄牝。玄牝之门，是谓天地根。绵绵若存，用之不勤。</p>
<h3 id="第七章">第七章</h3>
<p><strong>名句</strong></p>
<p>天长地久。天地所以能长且久者，以其不自生，故能长生。是以圣人后其身而身先，外其身而身存。</p>
<h3 id="第八章">第八章</h3>
<p><strong>名句</strong></p>
<p>上善若水，水善利万物而不争。</p>
<p>居善地，心善渊，与善仁，言善信，政善治，事善能，动善时。夫唯不争，故无尤。</p>
<h3 id="第九章">第九章</h3>
<p><strong>名句</strong></p>
<p>持而盈之，不如其已；揣而锐之，不可长保。</p>
<p>金玉满堂，莫之能守。富贵而骄，自遗其咎。</p>
<p>功遂身退，天之道。</p>
<h3 id="第十章">第十章</h3>
<p><strong>名句</strong></p>
<p>生而不有，为而不恃，长而不宰。是谓玄德。</p>
<h3 id="第十一章">第十一章</h3>
<p><strong>名句</strong></p>
<p>埏埴以为器，当其无，有器之用。凿户牖以为室，当其无，有室之用。故有之以为利，无之以为用。</p>
<h3 id="第十二章">第十二章</h3>
<p><strong>名句</strong></p>
<p>五色令人目盲；五音令人耳聋；五味令人口爽；驰骋畋猎，令人心发狂；难得之货，令人行妨。</p>
<h3 id="第十三章">第十三章</h3>
<p><strong>名句</strong></p>
<p>吾所以有大患者，为吾有身，及吾无身，吾有何患？</p>
<h3 id="第十四章">第十四章</h3>
<p><strong>名句</strong></p>
<p>执古之道，以御今之有。能知古始，是谓道纪。</p>
<h3 id="第十五章">第十五章</h3>
<p><strong>名句</strong></p>
<p>豫兮若冬涉川；犹兮若畏四邻；俨兮其若客；涣兮若冰之将释；敦兮其若朴；旷兮其若谷；混兮其若浊；孰能浊以止，静之徐清？</p>
<h3 id="第十六章">第十六章</h3>
<p><strong>名句</strong></p>
<p>致虚极；守静笃。万物并作，吾以观复。</p>
<p>夫物芸芸，各复归其根。</p>
<h3 id="第十七章">第十七章</h3>
<p><strong>名句</strong></p>
<p>太上，下知有之；其次，亲而誉之；其次，畏之；其次，侮之。信不足焉，有不信焉。</p>
<h3 id="第十八章">第十八章</h3>
<p><strong>名句</strong></p>
<p>大道废，有仁义；智慧出，有大偽；六亲不和，有孝慈；国家昏乱，有忠臣。</p>
<h3 id="第十九章">第十九章</h3>
<p><strong>名句</strong></p>
<p>见素抱朴，少私寡欲，绝学无忧。</p>
<p>绝圣弃智，民利百倍；绝仁弃义，民复孝慈；绝巧弃利，盗贼无有。</p>
<h3 id="第二十章">第二十章</h3>
<p><strong>名句</strong></p>
<p>众人皆有以，而我独顽似鄙。</p>
<p>唯之与阿，相去几何？善之与恶，相去若何？</p>
<h3 id="第二十二章">第二十二章</h3>
<p><strong>名句</strong></p>
<p>不自见，故明；不自是，故彰；不自伐，故有功；不自矜，故长。</p>
<p>曲则全，枉则直，洼则盈，敝则新，少则得，多则惑。</p>
<h3 id="第二十三章">第二十三章</h3>
<p><strong>名句</strong></p>
<p>天地尚不能久，而况於人乎？</p>
<p>飘风不终朝，骤雨不终日。</p>
<p>同於道者，道亦乐得之；同於德者，德亦乐得之；同於失者，失亦乐得之。</p>
<h3 id="第二十四章">第二十四章</h3>
<p><strong>名句</strong></p>
<p>自见者不明；自是者不彰；自伐者无功；自矜者不长。</p>
<h3 id="第二十五章">第二十五章</h3>
<p><strong>名句</strong></p>
<p>人法地，地法天，天法道，道法自然。</p>
<p>大曰逝，逝曰远，远曰反。</p>
<h3 id="第二十八章">第二十八章</h3>
<p><strong>名句</strong></p>
<p>知其雄，守其雌，为天下谿。</p>
<h3 id="第二十九章">第二十九章</h3>
<p><strong>名句</strong></p>
<p>天下神器，不可为也，不可执也。为者败之，执者失之。</p>
<p>圣人去甚，去奢，去泰。</p>
<h3 id="第三十章">第三十章</h3>
<p><strong>名句</strong></p>
<p>师之所处，荆棘生焉。大军之后，必有凶年。</p>
<h3 id="第三十一章">第三十一章</h3>
<p><strong>名句</strong></p>
<p>兵者不祥之器，非君子之器，不得已而用之。</p>
<h3 id="第三十二章">第三十二章</h3>
<p><strong>名句</strong></p>
<p>譬道之在天下，犹川谷之於江海。</p>
<p>知止可以不殆。</p>
<p>天地相合，以降甘露，民莫之令而自均。</p>
<h3 id="第三十三章">第三十三章</h3>
<p><strong>名句</strong></p>
<p>知人者智，自知者明；胜人者有力，自胜者强。知足者富，强行者有志；不失其所者久，死而不亡者寿。</p>
<p>物壮则老，是谓不道，不道早已。</p>
<h3 id="第三十六章">第三十六章</h3>
<p><strong>名句</strong></p>
<p>将欲歙之，必固张之；将欲弱之，必固强之；将欲废之，必固兴之；将欲取之，比固与之。是谓微明。</p>
<h3 id="第三十七章">第三十七章</h3>
<p><strong>名句</strong></p>
<p>道常无为而无不为。</p>
<h2 id="德经">德经</h2>
<h3 id="第三十八章">第三十八章</h3>
<p><strong>名句</strong></p>
<p>大丈夫处其厚，不居其薄；处其实，不居其华。</p>
<p>失道而后德，失德而后仁，失仁而后义，失义而后礼。</p>
<h3 id="第三十九章">第三十九章</h3>
<p><strong>名句</strong></p>
<p>贵以贱为本，高以下为基。</p>
<h3 id="第四十章">第四十章</h3>
<p><strong>名句</strong></p>
<p>反者道之动；弱者道之用。天下万物生于有，有生于无。</p>
<h3 id="第四十一章">第四十一章</h3>
<p><strong>名句</strong></p>
<p>大方无隅；大器免成；大音希声；大象无形；道隐无名。</p>
<p>上士闻道，勤而行之；中士闻道，若存若亡；下士闻道，大笑之。</p>
<h3 id="第四十二章">第四十二章</h3>
<p><strong>名句</strong></p>
<p>道生一，一生二，二生三，三生万物。</p>
<h3 id="第四十三章">第四十三章</h3>
<p><strong>名句</strong></p>
<p>天下之至柔，驰骋天下之至坚。</p>
<p>不言之教，无为之益，天下希及之。</p>
<h3 id="第四十四章">第四十四章</h3>
<p><strong>名句</strong></p>
<p>名与身孰亲？身与货孰多？得与亡孰病？甚爱必大费；多藏必厚亡。故知足不辱，知止不殆，可以长久。</p>
<h3 id="第四十五章">第四十五章</h3>
<p><strong>名句</strong></p>
<p>大直若屈；大巧若拙；大辩若讷。</p>
<p>大成若缺，其用不弊。大盈若冲，其用不穷。</p>
<p>静胜躁，寒胜热。清静为天下正。</p>
<h3 id="第四十六章">第四十六章</h3>
<p><strong>名句</strong></p>
<p>天下有道，却走马以粪。天下无道，戎马生於郊。</p>
<p>祸莫大于不知足；咎莫大于欲得。</p>
<h3 id="第四十七章">第四十七章</h3>
<p><strong>名句</strong></p>
<p>其出弥远，其知弥少。</p>
<h3 id="第四十八章">第四十八章</h3>
<p><strong>名句</strong></p>
<p>为学日益，为道日损。</p>
<p>无为而无不为。</p>
<h3 id="第四十九章">第四十九章</h3>
<p><strong>名句</strong></p>
<p>圣人无常心，以百姓心为心。</p>
<p>善者，吾善之；不善者，吾亦善之；德善。信者，吾信之；不信者，吾亦信之；德信。</p>
<h3 id="第五十三章">第五十三章</h3>
<p><strong>名句</strong></p>
<p>行於大道，唯施是畏。</p>
<h3 id="第五十六章">第五十六章</h3>
<p><strong>名句</strong></p>
<p>知者不言，言者不知。</p>
<h3 id="第五十七章">第五十七章</h3>
<p><strong>名句</strong></p>
<p>以正治国，以奇用兵，以无事取天下。</p>
<p>民多利器，国家滋昏；人多伎巧，奇物滋起。</p>
<h3 id="第五十八章">第五十八章</h3>
<p><strong>名句</strong></p>
<p>方而不割；廉而不刿；直而不肆；光而不耀。</p>
<p>祸兮福所倚；福兮祸所伏。</p>
<h3 id="第五十九章">第五十九章</h3>
<p><strong>名句</strong></p>
<p>治人事天，莫若啬。</p>
<h3 id="第六十章">第六十章</h3>
<p><strong>名句</strong></p>
<p>治大国，若烹小鲜。</p>
<h3 id="第六十二章">第六十二章</h3>
<p><strong>名句</strong></p>
<p>美言可以市尊，美行可以加人。</p>
<h3 id="第六十三章">第六十三章</h3>
<p><strong>名句</strong></p>
<p>夫轻诺而寡信，多易必多难。</p>
<p>天下难事，必作于易；天下大事，必作于细；图难于其易，为大于其细。</p>
<p>为无为，事无事，味无味。</p>
<p>圣人终不为大，故能成其大。</p>
<h3 id="第六十四章">第六十四章</h3>
<p><strong>名句</strong></p>
<p>合抱之木，生于毫末；九层之台，起于累土；千里之行，始于足下。</p>
<p>慎终如始，则无败事。</p>
<p>民之从事，常于几成而败之。</p>
<p>其安易持，其未兆易谋；其脆易泮，其微易散。为之于未有，治之于未乱。</p>
<h3 id="第六十五章">第六十五章</h3>
<p><strong>名句</strong></p>
<p>民之难治，以其智多。故以智治国，国之贼；不以智治国，国之福。</p>
<h3 id="第六十六章">第六十六章</h3>
<p><strong>名句</strong></p>
<p>江海之所以能为百谷王者，以其善下之，故能为百谷王。</p>
<h3 id="第六十七章">第六十七章</h3>
<p><strong>名句</strong></p>
<p>我有三宝，持而保之。一曰慈，二曰俭，三曰不敢为天下先。</p>
<h3 id="第六十八章">第六十八章</h3>
<p><strong>名句</strong></p>
<p>善为士者，不武；善战者，不怒；善胜敌者，不与；善用人者，为之下。</p>
<h3 id="第六十九章">第六十九章</h3>
<p><strong>名句</strong></p>
<p>吾不敢为主，而为客；不敢进寸，而退尺。</p>
<h3 id="第七十章">第七十章</h3>
<p><strong>名句</strong></p>
<p>吾言甚易知，甚易行。天下莫能知，莫能行。</p>
<p>知我者希，则我者贵。是以圣人被褐而怀玉。</p>
<h3 id="第七十一章">第七十一章</h3>
<p><strong>名句</strong></p>
<p>知不知，尚矣；不知知，病也。圣人不病，以其病病。夫唯病病，是以不病。</p>
<h3 id="第七十二章">第七十二章</h3>
<p><strong>名句</strong></p>
<p>圣人自知不自见；自爱不自贵。</p>
<p>民不畏威，则大威至。</p>
<p><strong>名句</strong></p>
<p>天网恢恢，疏而不失。</p>
<p>天之道，不争而善胜，不言而善应，不召而自来，繟然而善谋。</p>
<h3 id="第七十四章">第七十四章</h3>
<p><strong>名句</strong></p>
<p>民不畏死，奈何以死惧之？</p>
<h3 id="第七十五章">第七十五章</h3>
<p><strong>名句</strong></p>
<p>民之饥，以其上食税之多，是以饥。</p>
<h3 id="第七十六章">第七十六章</h3>
<p><strong>名句</strong></p>
<p>人之生也柔弱，其死也坚强；草木之生也柔脆，其死也枯槁。故坚强者死之徒，柔弱者生之徒。是以兵强则灭，木强则折。强大处下，柔弱处上。</p>
<h3 id="第七十八章">第七十八章</h3>
<p><strong>名句</strong></p>
<p>天下莫柔弱於水，而攻坚强者莫之能胜，以其无以易之。</p>
<h3 id="第七十九章">第七十九章</h3>
<p><strong>名句</strong></p>
<p>天道无亲，常与善人。</p>
<p>和大怨，必有余怨；抱怨以德，安可以为善？</p>
<h3 id="第八十章">第八十章</h3>
<p><strong>名句</strong></p>
<p>邻国相望，鸡犬之声相闻，民至老死不相往来。</p>
<h3 id="第八十一章">第八十一章</h3>
<p><strong>名句</strong></p>
<p>善者不辩，辩者不善；知者不博，博者不知。</p>
<p>信言不美，美言不信；善者不辩，辩者不善；知者不博，博者不知。</p>
<p>天之道，利而不害；圣人之道，为而不争。</p>
<p>圣人之道，为而不争。</p>
<p>圣人不积，既以为人，己愈有，既以与人，己愈多。</p>

              </div>
              <div class="toc-container">
                <ul class="markdownIt-TOC">
<li>
<ul>
<li><a href="#%E9%81%93%E7%BB%8F">道经</a>
<ul>
<li><a href="#%E7%AC%AC%E4%B8%80%E7%AB%A0">第一章</a></li>
<li><a href="#%E7%AC%AC%E4%BA%8C%E7%AB%A0">第二章</a></li>
<li><a href="#%E7%AC%AC%E5%9B%9B%E7%AB%A0">第四章</a></li>
<li><a href="#%E7%AC%AC%E4%BA%94%E7%AB%A0">第五章</a></li>
<li><a href="#%E7%AC%AC%E5%85%AD%E7%AB%A0">第六章</a></li>
<li><a href="#%E7%AC%AC%E4%B8%83%E7%AB%A0">第七章</a></li>
<li><a href="#%E7%AC%AC%E5%85%AB%E7%AB%A0">第八章</a></li>
<li><a href="#%E7%AC%AC%E4%B9%9D%E7%AB%A0">第九章</a></li>
<li><a href="#%E7%AC%AC%E5%8D%81%E7%AB%A0">第十章</a></li>
<li><a href="#%E7%AC%AC%E5%8D%81%E4%B8%80%E7%AB%A0">第十一章</a></li>
<li><a href="#%E7%AC%AC%E5%8D%81%E4%BA%8C%E7%AB%A0">第十二章</a></li>
<li><a href="#%E7%AC%AC%E5%8D%81%E4%B8%89%E7%AB%A0">第十三章</a></li>
<li><a href="#%E7%AC%AC%E5%8D%81%E5%9B%9B%E7%AB%A0">第十四章</a></li>
<li><a href="#%E7%AC%AC%E5%8D%81%E4%BA%94%E7%AB%A0">第十五章</a></li>
<li><a href="#%E7%AC%AC%E5%8D%81%E5%85%AD%E7%AB%A0">第十六章</a></li>
<li><a href="#%E7%AC%AC%E5%8D%81%E4%B8%83%E7%AB%A0">第十七章</a></li>
<li><a href="#%E7%AC%AC%E5%8D%81%E5%85%AB%E7%AB%A0">第十八章</a></li>
<li><a href="#%E7%AC%AC%E5%8D%81%E4%B9%9D%E7%AB%A0">第十九章</a></li>
<li><a href="#%E7%AC%AC%E4%BA%8C%E5%8D%81%E7%AB%A0">第二十章</a></li>
<li><a href="#%E7%AC%AC%E4%BA%8C%E5%8D%81%E4%BA%8C%E7%AB%A0">第二十二章</a></li>
<li><a href="#%E7%AC%AC%E4%BA%8C%E5%8D%81%E4%B8%89%E7%AB%A0">第二十三章</a></li>
<li><a href="#%E7%AC%AC%E4%BA%8C%E5%8D%81%E5%9B%9B%E7%AB%A0">第二十四章</a></li>
<li><a href="#%E7%AC%AC%E4%BA%8C%E5%8D%81%E4%BA%94%E7%AB%A0">第二十五章</a></li>
<li><a href="#%E7%AC%AC%E4%BA%8C%E5%8D%81%E5%85%AB%E7%AB%A0">第二十八章</a></li>
<li><a href="#%E7%AC%AC%E4%BA%8C%E5%8D%81%E4%B9%9D%E7%AB%A0">第二十九章</a></li>
<li><a href="#%E7%AC%AC%E4%B8%89%E5%8D%81%E7%AB%A0">第三十章</a></li>
<li><a href="#%E7%AC%AC%E4%B8%89%E5%8D%81%E4%B8%80%E7%AB%A0">第三十一章</a></li>
<li><a href="#%E7%AC%AC%E4%B8%89%E5%8D%81%E4%BA%8C%E7%AB%A0">第三十二章</a></li>
<li><a href="#%E7%AC%AC%E4%B8%89%E5%8D%81%E4%B8%89%E7%AB%A0">第三十三章</a></li>
<li><a href="#%E7%AC%AC%E4%B8%89%E5%8D%81%E5%85%AD%E7%AB%A0">第三十六章</a></li>
<li><a href="#%E7%AC%AC%E4%B8%89%E5%8D%81%E4%B8%83%E7%AB%A0">第三十七章</a></li>
</ul>
</li>
<li><a href="#%E5%BE%B7%E7%BB%8F">德经</a>
<ul>
<li><a href="#%E7%AC%AC%E4%B8%89%E5%8D%81%E5%85%AB%E7%AB%A0">第三十八章</a></li>
<li><a href="#%E7%AC%AC%E4%B8%89%E5%8D%81%E4%B9%9D%E7%AB%A0">第三十九章</a></li>
<li><a href="#%E7%AC%AC%E5%9B%9B%E5%8D%81%E7%AB%A0">第四十章</a></li>
<li><a href="#%E7%AC%AC%E5%9B%9B%E5%8D%81%E4%B8%80%E7%AB%A0">第四十一章</a></li>
<li><a href="#%E7%AC%AC%E5%9B%9B%E5%8D%81%E4%BA%8C%E7%AB%A0">第四十二章</a></li>
<li><a href="#%E7%AC%AC%E5%9B%9B%E5%8D%81%E4%B8%89%E7%AB%A0">第四十三章</a></li>
<li><a href="#%E7%AC%AC%E5%9B%9B%E5%8D%81%E5%9B%9B%E7%AB%A0">第四十四章</a></li>
<li><a href="#%E7%AC%AC%E5%9B%9B%E5%8D%81%E4%BA%94%E7%AB%A0">第四十五章</a></li>
<li><a href="#%E7%AC%AC%E5%9B%9B%E5%8D%81%E5%85%AD%E7%AB%A0">第四十六章</a></li>
<li><a href="#%E7%AC%AC%E5%9B%9B%E5%8D%81%E4%B8%83%E7%AB%A0">第四十七章</a></li>
<li><a href="#%E7%AC%AC%E5%9B%9B%E5%8D%81%E5%85%AB%E7%AB%A0">第四十八章</a></li>
<li><a href="#%E7%AC%AC%E5%9B%9B%E5%8D%81%E4%B9%9D%E7%AB%A0">第四十九章</a></li>
<li><a href="#%E7%AC%AC%E4%BA%94%E5%8D%81%E4%B8%89%E7%AB%A0">第五十三章</a></li>
<li><a href="#%E7%AC%AC%E4%BA%94%E5%8D%81%E5%85%AD%E7%AB%A0">第五十六章</a></li>
<li><a href="#%E7%AC%AC%E4%BA%94%E5%8D%81%E4%B8%83%E7%AB%A0">第五十七章</a></li>
<li><a href="#%E7%AC%AC%E4%BA%94%E5%8D%81%E5%85%AB%E7%AB%A0">第五十八章</a></li>
<li><a href="#%E7%AC%AC%E4%BA%94%E5%8D%81%E4%B9%9D%E7%AB%A0">第五十九章</a></li>
<li><a href="#%E7%AC%AC%E5%85%AD%E5%8D%81%E7%AB%A0">第六十章</a></li>
<li><a href="#%E7%AC%AC%E5%85%AD%E5%8D%81%E4%BA%8C%E7%AB%A0">第六十二章</a></li>
<li><a href="#%E7%AC%AC%E5%85%AD%E5%8D%81%E4%B8%89%E7%AB%A0">第六十三章</a></li>
<li><a href="#%E7%AC%AC%E5%85%AD%E5%8D%81%E5%9B%9B%E7%AB%A0">第六十四章</a></li>
<li><a href="#%E7%AC%AC%E5%85%AD%E5%8D%81%E4%BA%94%E7%AB%A0">第六十五章</a></li>
<li><a href="#%E7%AC%AC%E5%85%AD%E5%8D%81%E5%85%AD%E7%AB%A0">第六十六章</a></li>
<li><a href="#%E7%AC%AC%E5%85%AD%E5%8D%81%E4%B8%83%E7%AB%A0">第六十七章</a></li>
<li><a href="#%E7%AC%AC%E5%85%AD%E5%8D%81%E5%85%AB%E7%AB%A0">第六十八章</a></li>
<li><a href="#%E7%AC%AC%E5%85%AD%E5%8D%81%E4%B9%9D%E7%AB%A0">第六十九章</a></li>
<li><a href="#%E7%AC%AC%E4%B8%83%E5%8D%81%E7%AB%A0">第七十章</a></li>
<li><a href="#%E7%AC%AC%E4%B8%83%E5%8D%81%E4%B8%80%E7%AB%A0">第七十一章</a></li>
<li><a href="#%E7%AC%AC%E4%B8%83%E5%8D%81%E4%BA%8C%E7%AB%A0">第七十二章</a></li>
<li><a href="#%E7%AC%AC%E4%B8%83%E5%8D%81%E5%9B%9B%E7%AB%A0">第七十四章</a></li>
<li><a href="#%E7%AC%AC%E4%B8%83%E5%8D%81%E4%BA%94%E7%AB%A0">第七十五章</a></li>
<li><a href="#%E7%AC%AC%E4%B8%83%E5%8D%81%E5%85%AD%E7%AB%A0">第七十六章</a></li>
<li><a href="#%E7%AC%AC%E4%B8%83%E5%8D%81%E5%85%AB%E7%AB%A0">第七十八章</a></li>
<li><a href="#%E7%AC%AC%E4%B8%83%E5%8D%81%E4%B9%9D%E7%AB%A0">第七十九章</a></li>
<li><a href="#%E7%AC%AC%E5%85%AB%E5%8D%81%E7%AB%A0">第八十章</a></li>
<li><a href="#%E7%AC%AC%E5%85%AB%E5%8D%81%E4%B8%80%E7%AB%A0">第八十一章</a></li>
</ul>
</li>
</ul>
</li>
</ul>

              </div>
            </div>
          </article>
        </div>

        
          <div class="next-post">
            <div class="next">下一篇</div>
            <a href="https://authoralankay.github.io/post/hello-gridea/">
              <h3 class="post-title">
                Hello Gridea
              </h3>
            </a>
          </div>
        

        

        <div class="site-footer">
  Powered by <a href="https://github.com/getgridea/gridea" target="_blank">&nbsp;Gridea</a>
  <a class="rss" href="https://authoralankay.github.io//atom.xml" target="_blank">
    <i class="ri-rss-line"></i> RSS
  </a>
</div>

      </div>
    </div>

    <script>
      hljs.initHighlightingOnLoad()

      let mainNavLinks = document.querySelectorAll(".markdownIt-TOC a");

      // This should probably be throttled.
      // Especially because it triggers during smooth scrolling.
      // https://lodash.com/docs/4.17.10#throttle
      // You could do like...
      // window.addEventListener("scroll", () => {
      //    _.throttle(doThatStuff, 100);
      // });
      // Only not doing it here to keep this Pen dependency-free.

      window.addEventListener("scroll", event => {
        let fromTop = window.scrollY;

        mainNavLinks.forEach((link, index) => {
          let section = document.getElementById(decodeURI(link.hash).substring(1));
          let nextSection = null
          if (mainNavLinks[index + 1]) {
            nextSection = document.getElementById(decodeURI(mainNavLinks[index + 1].hash).substring(1));
          }
          if (section.offsetTop <= fromTop) {
            if (nextSection) {
              if (nextSection.offsetTop > fromTop) {
                link.classList.add("current");
              } else {
                link.classList.remove("current");    
              }
            } else {
              link.classList.add("current");
            }
          } else {
            link.classList.remove("current");
          }
        });
      });

    </script>
  </body>
</html>
